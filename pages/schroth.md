---
layout: page
title: 
permalink: /schroth/
thumbnail:
weight: 4
---

# Schroth Best Practice

#### driedimensionele specifieke oefentherapie bij scoliose en kyfose!

Scoliose is een complexe verwijzing voor een oefentherapeut/fysiotherapeut. De diversiteit van de scoliose waarmee wij mee te maken krijgen is groot. Daar worden de nodige kennis en vaardigheden voor gevraagd, welke beheerst dienen te worden.

Het verloop van de scoliose is driedimensionaal, dit vergt dus ook een driedimensionale aanpak. Wat houdt het driedimensionaal bewegen dan in? Welke methode geeft de beste driedimensionale oefentherapie, welke past bij de correctie van de scoliose? Dit wordt duidelijk zodra kennis en vaardigheden toegepast kunnen worden in het dagelijks leven van de patiënt.

Na verschillende cursussen gevolgd te hebben voor behandelen van de scoliose, is het de Schroth die mij de driedimensionale bril heeft gegeven. En zoals voor zoveel behandelingen geldt: hoe meer ervaring middels specifieke scholing, hoe gemakkelijker het wordt. Daarnaast is er naast de houding en beweging ook veel aandacht voor de tiener als persoon, belangrijk hierbij is signalen op te vangen die van invloed zijn in het verloop van de behandelingen. Goed observeren blijft  belangrijk!

De bijdrage van mij als oefentherapeut Cesar/Schroth Best Practice therapeut hierin, is o.a. te leren kijken hoe de patiënt beweegt in het dagelijks leven. Wat zijn de ontwikkelde voorkeuren in het bewegen? Als deze normale bewegingen ineens een ander inzicht krijgen, kan dat voor de patiënt aanvankelijk als belastend of lastig ervaren worden. Eenmaal een goede kennis van het verloop van de scoliose en lichaamsbesef, blijken de houdingen en bewegingen een automatische aansturing te krijgen. De voorkeuren verdwijnen en de patiënt kan met gevoelde aandacht deze voorkeuren direct wijzigen in een gewenste houding en beweging. Wat " mag" wel en wat mag niet,  worden dan niet meer als belastend ervaren.

De driedimensionale specifieke oefentherapie vereist discipline, begrip en liefde voor de wervelkolom. Het hebben van een scoliose/kyfose is geen ziekte, maar een rugzakje waar de patiënt mee om moet leren gaan. Dat vereist veel kennis, passie en geduld voor het behandelen van een scoliose door de oefentherapeut / fysiotherapeut!
