---
layout: page
title: 
permalink: /schrot/
thumbnail:
weight: 4
---

Scoliose is een complexe verwijzing voor een fysio/oefentherapeut. De diversiteit van de scoliose waar wij mee te maken krijgen is groot. Daar worden de nodige kennis en vaardigheden voor gevraagd, welke beheerst dienen te worden. Na verschillende cursussen te hebben gevolgd voor behandelen van de scoliose, is het de Schroth die mij de juiste driedimensionale bril heeft gegeven. En zoals voor zoveel behandelingen geldt: hoe meer ervaring middels specifieke scholing, hoe gemakkelijker het wordt. Naast houding en beweging is het belangrijk ook aandacht te hebben voor de tiener als persoon en de signalen op te vangen die van invloed zijn in het verloop van de behandelingen. Goed observeren blijft belangrijk!
De bijdrage van de oefentherapeut is o.a. te leren kijken hoe de patiënt beweegt in het dagelijks leven. Wat zijn de ontwikkelde voorkeuren in het bewegen? Als deze normale bewegingen ineens een ander inzicht krijgen, kan dat voor de patiënt aanvankelijk als belastend of lastig ervaren worden. Eenmaal een goede kennis van het verloop van de scoliose en lichaamsbesef, blijken de houdingen en bewegingen een nieuwe neuromusculaire aansturing te krijgen. De voorkeuren verdwijnen en de patiënt kan met gevoelde aandacht deze voorkeuren direct wijzigen in een gewenste houding en beweging. Wat "mag" wel en wat mag niet, worden dan niet meer als belastend ervaren.


De driedimensionale scoliose specifieke oefentherapie vereist discipline, begrip en liefde voor de wervelkolom. Het hebben van een scoliose is geen ziekte, maar een rugzakje waar de tiener/volwassene  mee om moet leren gaan. Dat vereist veel kennis, passie en geduld voor het behandelen van een scoliose door de Schroth gespecialiseerde oefentherapeut!
